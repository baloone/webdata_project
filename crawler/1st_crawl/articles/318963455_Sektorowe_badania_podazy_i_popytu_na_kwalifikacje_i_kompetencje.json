{"id":"318963455_Sektorowe_badania_podazy_i_popytu_na_kwalifikacje_i_kompetencje","abstract":"Celem artykułu jest uzasadnienie potrzeby prowadzenia cyklicznych badań podaży i popytu na kwalifikacje w ujęciu sektorowym. Zasadniczym powodem prowadzenia takich badań jest konieczność poprawy stanu zatrudnialności. Warunkiem osiągnięcia tego efektu jest, między innymi, stworzenie Sektorowych Ram Kwalifikacji. SRK to narzędzie służące do badania oczekiwań kompetencyjnych uczestników rynku pracy, które umożliwi dostosowanie systemu i programów kształcenia do potrzeb rynku pracy, lepszą porównywalność świadectw i dyplomów w skali europejskiej oraz stworzy warunki do uznawania kompetencji uzyskanych w drodze uczenia się pozaformalnego i niefor‑ malnego. Sektorowe Ramy Kwalifikacji są niezbędne do budowy systemu Krajowych Ram Kwalifikacji, jako części europejskiej przestrzeni uczenia się przez całe życie (Eurpean Area of Lifelong Learning), spójnych z Europejskimi Ramami Kwalifikacji. Opracowanie takiego systemu wymaga zobiektywizowanych, prawdziwych informacji o podaży i popy‑ cie na kwalifikacje i kompetencje. Artykuł przedstawia założenia projektu badawczego, którego celem była charakterystyka podaży i popytu na kwalifikacje i kompetencje w pię‑ ciu celowo wybranych sektorach. Badanie naukowe „Bilans kwalifikacji i kompetencji w wybranych sektorach” zostało przeprowadzone w latach 2012–2014 przez pracowników Katedry Rozwoju Kapitału Ludzkiego SGH w Warszawie na zlecenie Instytutu Badań Edukacyjnych. W Polsce projekt ten ma charakter pilotażowy. Jego koncepcja może być inspiracją do kontynuowania badań w kolejnych sektorach polskiej gospodarki.","authors":["Marta Juchnowicz"],"meta":["April 2014Kwartalnik Ekonomistów i Menedżerów 32(2):11-20","DOI:10.5604/01.3001.0009.4665"],"references":[]}