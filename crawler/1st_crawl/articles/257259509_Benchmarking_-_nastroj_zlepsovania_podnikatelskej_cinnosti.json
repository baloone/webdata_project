{"id":"257259509_Benchmarking_-_nastroj_zlepsovania_podnikatelskej_cinnosti","abstract":"Benchmarking predstavuje modernú metódu založenú na výbere príkladného konkurenta, s ktorým sa daný podnik porovnáva a hľadá cesty vlastného zlepšenia. Príkladnou organizáciou je tá, ktorá dlhodobo dosahuje lepšie výsledky ako skúmaná organizácia. Na docenenie významu benchmarkingu je potrebné zdôrazniť skutočnosť, že túto metódu dlhodobo úspešne využívajú veľké podniky ako štandardný nástroj manažmentu, najmä v USA a Japonsku. Krajiny Európskej únie v tomto smere značne zaostávajú, čoho príčinou je aj nedocenenie benchmarkingu manažérmi európskych podnikov. V súčasnej dobe sa však čoraz viac stáva jedným zo sledovaných strategických zámerov.\nPredkladaná vedecká monografia „Benchmarking – nástroj zlepšovania podnikateľskej činnosti“ je výstupom výskumnej úlohy financovanej Grantovou agentúrou Slovenskej poľnohospodárskej univerzity v Nitre. Autorský kolektív vedeckej monografie tvoria spoluriešitelia z Katedry manažmentu Fakulty ekonomiky a manažmentu Slovenskej poľnohospodárskej univerzity v Nitre.","authors":["Drahoslav Lančarič","Radovan Savov","Zuzana Pogranová","Lucia Lenčéšová"],"meta":["December 2011","Publisher: SPU v NitreISBN: 979-80-552-0672-1"],"references":[]}